# Úvod do strojového učení: recommendation systems

## PRO KOHO JE KURZ URČEN:  
Workshop je určený začátečnicím, které už mají základní znalost
jazyka Python (*numpy + pandas*, cca v rozsahu Czechitas **Digitální Akademie: Data**).
Je potřeba, abys znala alespoň základní ETL operace (jak data načíst, filtrovat, agregovat).

## ANOTACE:
Strojové učení (Machine Learning, ML) je jedním z nejčastěji skloňovaných výrazů v dnešním IT světě. Téměř každá větší firma se snaží najít zaměstance kteří budou schopní zvládat a analyzovat **Big Data**. Vzhledem k tomu, že průmysl 4.0 je sotva na začátku, však poptávka po těchto lidech silně převyšuje nabídku.

Během víkendového workshopu si krátce představíme téma strojového učení, společně s úvodem do metodologie potřebné k sestavení vlastního systému na
doporučení (recomendation system, RS). Následné krátké teoretické bloky budou proloženy delšími praktickými cvičeními, kde si účastnice okamžitě vyzkouší naučenou látku a pod
vedením lektora a koučů postupně budují vlastní projekt. 

Vzhledem k tomu, že analytika je přeci z velké části o přípravě a zvládání dat, si při zpracování připraveného datasetu projedeme všechny základní postupy při čištění dat (filtrace, selekce, agregace, a tak dál). Okrajově se dotkneme dokonce i Regexu. Kromě ETL si projdeme i trochu teorie ML, kterou využijeme hned nato, když začneme stavět první RS model. Tento model budeme postupně vyvíjet a předělávat, dokud se nedostaneme k pořádnému prediktivnímu systému.

Workshop je hodně praktický. Na konci víkendu budeš mít vytvořený vlastní RS model, který je schopný robustně a spolehlivě navrhnovat nové produkty na základě zákazníkova předchozího chování.  

Na workshopu bude mít lektor připravené materiály na teoretické části workshopu.
Pro praktická cvičení bude k dispozici vzorový projekt s doporučenou strukturou a 
nápovědami (snippety), které pomůžou s klíčovými částmi budování modelu. 
  
## PŘEDPOKLADY:  
Na workshop stačí počítač, na kterém je naistalovaný **Python** (ideálně s manažerem **conda**) a **Git**. Určitě se hodí na něm mít i svoje oblíbené IDE, nebo klávesnici na kterou jsi zvyklá.  
Co se týče znalostí, určitě je potřeba mít aspoň trochu přehled o procedurách z balíčků **pandas** a **numpy**, stejně jako základní znalosti Pythonu (smyčky, if-else, list \[comprehensions\]).  
  
## AGENDA: 
- Úvod do strojového učení  
  - Jak se stroje učí
    - Metriky, optimalizace
  - Klasifikace vs regrese
  - Statistika vs ML
- Opakování ETL
  - ETL v pandas
  - Jak na databáze
  - A co API?   
- Metodologie vzdáleností
- Úvod do RS  
- Typy RS modelů
  - Popularity
  - Content
  - Collaborative filtering